## Vulnerabilities

### Errori umani

Una questione che torna spesso quando si testano altri applicativi è che un attaccante non ha in genere accesso al codice di backend di conseguenza non può conoscere i nomi dei parametri da utilizzare.

Questo non è del tutto vero in quanto questi parametri possono essere spesso scoperti facilmente, però il fatto che non sia un’aspetto immediato fornisce un falso senso di sicurezza.

Per gli smart contract, invece, questo non si può applicare. Il codice è sempre pubblico, una funzione può essere privata e non direttamente accessibile ma rimane comunque leggibile da chiunque.

Uno smart contract ha un costo. Un codice più lungo e con variabili di determinati tipi piuttosto che altri aumenta le spese per mettere in piedi il contratto su una blockchain.

Di conseguenza i programmatori cercano di ottimizzare il più possibile il codice. Questo può portare uno sviluppo meno sicuro per poter risparmiare sui costi.

Inoltre, una volta reso attivo uno smart contract è molto difficile se non impossibile apportare modifiche. Per questo motivo è necessario eseguire degli attenti controlli di sicurezza e sopratutto dei penetration test mirati per verificare che sia tutto sicuro.
